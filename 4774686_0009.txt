Lvnovlco BREITENBAcmo

S· Ι).

CONSTANTINUS MATTHIAE.

Quum tibi, Vir amicissime, quindecim sere abhinc mensibus exemplum Anabaseos Xenophonteae a
me editae misissem, tu mihi per literas benevolentiae notis insignes quum alia nonnulla tibi minus pro-
bari in libello meo aperte atque ingenue, sicut et tua 'natura et nostra amicitia postulat, significasti,
tum vero maxime ratione te illa offendi, quam in contextu orationis constituendo inierim; vulgatae
quam dicunt lectionis me nimis studiosum fuisse, codicum optimorum, Vaticani (H) et Parisini (f), ni-
mis contemnentem, et hos ipsos tamen codices tamquam certissimos duces in Xenophontis oratione
conformanda multo etiam confidentius atque constantius quam adhuc fecerint homines docti sequen-
dos esse.

Ita sentire te non ex literis primum tuis animadverti; exstat enim ante omnium oculos posi-
tum judicium hac de re illud tuum, quod tribus abhinc annis in annalibus Lipsiensibus ι) de Hert-
iiniana Anabaseos editione disputans exprompsisti. Ego vero quod, abs te praesertim lacessitus, in re-
scribendo paulo tardior fui quam pro mutua nostra voluntate, hoc tu ne idcirco facturn existimes, quod
judicium tuum parvi facerem vel quod cessator esse solerem vel etiam quod me victum arbitrarer
neque statim haberem quod contra dicerem. Sed quum hanc totam de critica in Anabasi factitanda
quaestionem omnium, qui in scripta Xenophontis incumbunt, communem esse perpenderem quumque
fieri posse reputarem, ut nova hujus rei pertractatio ad veram atque sinceram Xenophontis orationem
restituendam aliquantulum valeret, faciundum putavi ut tibi nunc demum hisce publicis literis respon-
derem.

Atque illud quidem tu mihi facile concedas, nec solum concedas, sed etiarn graviter mecum
doleas, aureolum illum Xenophontis de Cyri expeditione librum, quo haud scio an nullus discipulis
nostris simul et utilior et jucundior lectu inveniatur ²), tamen nequaquam talem esse, qualem auctor
nobis reliquerit, sed plurimis adhuc omnium generum mendis ac vitiis laborare. Vicissim ego tibi fa-
cile concedam libros manu scriptOS, qui Anabasin continent, auctoritate ac fide non pares, sed partim
meliores esse, partim pejores, atque critici esse in textu quem vocant constituendo, quoad fieri possit,
meliorum potissimum auctoritate niti. Quin etiam boc tibi* largior, Parisinos FED et Vaticanum

¹) Nov. Annal. phil. et paed. Lips. Vol. LVlll. p. 134 sqq.
¹) hectionem Anahaseos magnam partem secundae scholarum nostrarum classi accommodatiorem quarn

tertiae esse ulio loco demonstrare conabor. 1

 

